# Tesla почала продавати сонячну черепицю для дахів
Одна плитка черепиці з сонячною батареєю коштує 42 долари.



Середня вартість установки Solar Roof складе $ 21,85 за квадратний фут (близько $ 220 за квадратний метр) при цьому черепиця з сонячною батареєю коштує $ 42, а решта плитки обійдеться в $ 11, передає Ukr.Media.

У Tesla запевняють що черепиця не сильно втрачає в ефективності при нагріванні, витримує падіння п'ятисантиметрових градин на швидкості до 160 кілометрів на годину.

У листопаді 2016 року Tesl Motors Inc. завершила придбання SolarCity Corp., що випускає сонячні панелі для приватного та комерційного використання. Після цього Tesla Motors змінила назву на Tesla Inc., щоб підкреслити розширення свого бізнесу за межі виробництва електромобілів.

Нагадаємо, Tesla перетворить дахи електрокарів в сонячні батареї. Технологія Tesla Glass дозволить власникам автомобілів менше залежати від електричних розеток.
